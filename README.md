# Project_for_Walt_Disney

###**Εισαγωγή**

Στην εργασία αυτή γίνεται μία ιστορική αναδρομή της πορείας του Walt Disney και επισημαίνονται κάποια σημεία – σταθμοί που έπαιξαν καθοριστικό ρόλο στην δημιουργία της εταιρείας αλλά και γενικά των κινουμένων σχεδίων. O Walt Disney αποτέλεσε βασικό πυλώνα στην εξέλιξη του animation, ενώ παράλληλα μέσα από τις ιστορίες του κατάφερε να διαμορφώσει συγκεκριμένα πρότυπα ιδιαίτερα για την Αμερικάνικη κουλτούρα. Μέσα από την δημιουργία δικών του ιστοριών αλλά και την μεταποίηση παλαιών μύθων κατάφερε να δημιουργήσει αντιλήψεις και πρότυπα σε σχέση με το έμφυλο ζήτημα, με το πρότυπο της οικογένειας και τον ρατσισμό. Η ωραιοποίηση των ιστοριών και το εξιδανικευμένο τέλος σε κάθε μία είναι κάποια βασικά στοιχεία στα animation του. Συνεπώς, στην παρούσα εργασία σχολιάζουμε με οδηγό το παρελθόν του Disney τα παραπάνω ζητήματα και επικεντρωνόμαστε σε δύο βασικά παραμύθια, την Σταχτοπούτα και τον Mickey Mouse. 

Ιστορικό πλαίσιο και Walt Disney

Ο Walt Disney (βιογραφικά στοιχεία)

Ο Walt Disney γεννήθηκε στις 5 Δεκεμβρίου του 1901 σε μια μικρή πόλη έξω από το Σικάγο. Τα παιδικά του χρόνια ήταν αρκετά δύσκολα, μιας και η οικογένειά του μετακινούνταν συχνά από το ένα μέρος στο άλλο λόγω της δουλειάς του πατέρα του. Αυτή η εμπειρία ήταν πολύ δυνατή για τον Walt και από ότι φαίνεται τον επηρέασε στην δημιουργία πολλών ταινιών του. 
Ο πατέρας του συνήθιζε να δουλεύει σκληρά σε διάφορες δουλειές για να θρέψει την οικογένεια και η μητέρα του φρόντιζε την οικογενειά και το σπίτι τους χωρίς να κουράζεται ποτέ. Η οικογένειά του αποτελούνταν από τους γονείς και τα πέντε τους παιδία, εκτός από τον Walt είχαν άλλα τρία αγόρια και μια κόρη.  Ο πατέρας του Walt ήταν πολύ αυστηρός με την πειθαρχία των παιδιών του, καθώς αναφέρει ο Seldom(1989) σύμφωνα με την Hannon(1997) ότι συνήθιζε να τα μαστιγώνει με λουρί όταν παραβίαζαν κάποιον κανόνα (Hannon, 1997:8).  Παρόλα αυτά σύμφωνα με τον Greene (1991) όπως αναφέρεται στην Hannon (1997), ο Disney έλεγε πως έτρεφε έναν τεράστιο θαυμασμό για τον πατέρα του και για την σημασία που έδινε στην οικογένεια του. Η μητέρα του Flora από την άλλη πλευρά ήταν το άτομο που κρατούσε το “μαγικό ραβδί”, όπως υποστηρίζει ο Greene (1991) σύμφωνα με την Hannon (1997) η μητέρα του “του έδωσε την ικανότητα να γελάει, να χαίρεται την ζωή και να αναγνωρίζει το χιούμορ της ανθρώπινης φύσης”. Οι γονείς του Walt αν και δεν ήταν μορφωμένοι φρόντισαν να προικίσουν τον χαρακτήρα του γιού τους με σημαντικά στοιχεία. Ο Walt πήρε από την μια την πειθαρχία και την ορμή του πατέρα του και από την άλλη την διάθεση για διασκέδαση από την μητέρα του, χαρακτηριστικά τα οποία τον βοήθησαν πολύ στην κατασκευή της έννοιας  τoυ “ιδανικού”, καθώς και στην μετέπειτα πορεία και εξέλιξή του. 
Σημαντικό να ειπωθεί σε αυτό το σημείο είναι όπως αναφέρει η Hannon (1997), η σημασία που είχαν, για τον Walt και την επαγγελματική του πορεία, οι παιδικές του αναμνήσεις από το σαράντα οκτώ στρεμάτων αγροτόσπιτο στην πόλη Marceline στο Missouri. Στο σπίτι αυτό είχαν διάφορα ζώα όπως: αγελάδες, γουρούνια, κοτόπουλα και πάπιες. Η οικογένεια ζούσε εκεί από τότε που ο Walt ήταν πέντε ετών (Hannon 1997)και σύμφωνα με τον Seldom (1989) σε αυτό το μέρος γεννήθηκε το πρώτο ενδιαφέρον του Walt για την ζωγραφική και την απεικόνιση σκηνών από την ζωή στην φάρμα και τα ζώα που υπήρχαν εκεί. Σε αυτό το σημείο  πρέπει να ειπωθεί αυτό που είπε ο Mosley (1990) όπως αναφέρεται στην Hannon (1997), ο οποίος υπογραμμίζει ότι ”ο Walt προτιμούσε τα ζώα από τους ανθρώπους και αυτός ήταν ο λόγος που τον οδήγησε στην χρήση ζώων ως κεντρκούς ήρωες στις ταινίες του”. (Hannon 1997 p.10) Αν και υποστηρίζεται από διάφορους βιογράφους, σύμφωνα με την Wasko (2008), ότι το διάστημα που ο Walt έζησε με την οικογένιά του στο Missouri δεν ήταν πολύ μεγάλο, ήταν όμως αρκετό για να συνδεθεί με όλα αυτά τα ερεθίσματα που προσφέρει σε κάποιον η ζωή κοντά στην φύση. Επίσης, αυτή η εμπειρία του στην φύση έπαιξε σημαντικό ρόλο  για την ευαισθητοποίησή του για τις μικρές πόλεις τις Αμερικής και την σημασία των αξιών τους. 
Σύμφωνα με την Wasko (2008), η αποχώρηση της εικογένειας από το Missouri και η εγατάστασή τους στην πόλη του Kansas άλλαξε πολύ την ζωή τους προς το κακό. Αρχικά, λόγω της βαριάς αρρώστειας του πατέρα τους από τυφοειδή πυρετό, έπρεπε τα αδέρφια να εργάζονται σκληρά. Ο Walt από τα εννιά του χρόνια παρέδιδε εφημερίδες για να μπορεί να βγάζει κάποια χρήματα ώστε να βοηθάει την οικογένεια του. (Hannon, 1997:10)  Εκτός των υπόλοιπων δυσάρεστων συνθηκών, τα αδέρφια δέχθηκαν και μια σωματική κακοποίηση. Αυτές ήταν οι αιτίες για την αποχώριση από την πατρική εστία του αδερφού του Roy, μετά την ενηλικίωσή του, όπως έκαναν πιο πριν και τα δύο μεγαλύτερα αδέρφια τους. Με αυτά τα βιώματα οι προτιμήσεις του Walt για μια ευτυχισμένη και δεμένη οικογένεια άλλαξαν εντελώς. (Wasko, 2008:5) 

Το φαινόμενο Disney

Με την πορεία των χρόνων και της ζωής του Walt, η μετέπειτα εικόνα που δημιουργήθηκε γύρω από τον Disney σαν επιχειρηματία και σαν άνθρωπο είναι διφορούμενη σε σχέση με τους διάφορους μελετητές και βιογράφους. Σύμφωνα με την Wasco (2008), για τον κόσμο ο Walt ήταν ένας καλόκαρδος και ευγενικός άνθρωπος που αγαπούσε τα παιδιά και τους προσέφερε πολλά με την δημιουργία των κινουμένων σχεδίων του. Ήταν γνωστός με το παρατσούκλι “θείος Walt” και επαινέθηκε για την αριστοτεχνική ηγεσία του και το προσόν του ως “τέλειος οικογενειάρχης”. Σύμφωνα με τον Bryman (1995) όπως αναφέρεται στην Wasco (2008), ο Walt ήταν ένας σπάνιος ηγέτης, ο οποίος έλεγε πως « πως είχε ένα όραμα για την δημιουργία ενός προϊόντος, με το οποίο θα προσέλκυε και άλλους ανθρώπους για να συλλάβουν στην δημιουργία του οράματος αυτού και να χτίσουν έναν οργανισμό σαν ομάδα». Σύμφωνα με άλλες βιογραφίες όπως αναφέρει η Wasco (2008), ο Walt εμφανίζεται σαν ένας πολύ φιλόδοξος άνθρωπος, με θετική σκέψη, πίστη στη σκληρη δουλειά και στην παραγωγή προϊόντων υψηλής ποιότητας. Σε πολλές βιογραφίες όπως αναφέρει η Wasco (2008) ο Walt επαινείται σαν μια καλλιτεχνική και τεχνολογική ιδιοφυϊα, καθώς διάφοροι κριτικοί τέχνης τον χαρακτήρισαν ως “Disney, ο καλλιτέχνης” και τον σύγκριναν με τον Dali, τον Da Vinci, τον Rembrandt και τον Picasso. Ο ακαδημαϊκός κόσμος, από διάφορα μέρη όπως είναι: το Harvard,το  Yale και το Πανεπιστήμιο της Νότιας Καλιφόρνιας, του απέδωσε τιμητικούς τίτλους και εκθέσεις, για να τον συγχαρεί για την δουλειά του. Παρόλα αυτά όπως αναφέρει η Wasco(2008) αν αφαιρεθεί η εικόνα του Disney, που παρουσιάζεται σαν “ταλαντούχος καλλιτέχνης”, στην πραγματικότητα πολύ λίγα από τα σχέδια των κινουμένων σχεδίων ήταν δικά του. Εν τέλει, με αυτές τις μαρτυρίες αποδυκνείεται ότι η Disney είναι περισσότερο σπουδαία για την επεξεργασία και την ανάπτυξη των ιστοριών της, με την κατανόηση του τι ευχαριστεί το κοινό. Πολλοί, σύμφωνα με την Wasco (2008), χαρακτηρίζουν τον Walt ως έναν “τεχνολογικό μάγο”, για τις δεξιότητες του και την πολύπλευρη γνώση του για το animation. Αυτή η άποψη βέβαια δεν απορίπτει το γεγονός ότι το περισσότερο μέγεθος της δουλειάς γινόταν πολλές φορές από τους συνεργάτες του, χωρίς αυτό να γνωστοποιείται στο κοινό και χώρις να επαίρναν όλα τα εύσημα που αξίζαν.

Από την άλλη πλευρά άλλες βιογραφίες τον παρουσιάζουν σαν ένα πολύ αυταρχικό, κυκλοθυμικό και απαιτητικό άνθρωπο, καθώς κάποιοι συνεργάτες του είχαν δώσει τον τίτλο του “καλοπροαίρετου δικτάτορα”. Πολλές μαρτυρίες υπαλλήλων του δείχνουν, όπως αναφέρεται στην Wasco (2008), ότι ο Walt χρησιμοποιούσε διάφορες τακτικές τρομοκράτησης ώστε να πετύχει τον σκοπό του και ότι ήταν πολύ ελεγκτικός και εμμονικός με την δουλειά και τους συνεργάτες του. (Wasco, 2008) Σε αυτό το σημείο θα ήθελα να σημειώσω ότι οι αντιδράσεις και οι συμπεριφορές του αυτές απέναντι στους άλλους, θα μπορούσε να πει κανείς ότι μας θυμίζουν την αυταρχική συμπεριφορά του πατέρα το προς αυτόν και τα αδέρφια του.
Το 1966, όπως αναφέρεται στον Καλλιαντέρη (2018), ο Walt χτυπήθηκε από καρκίνο των πνευμόνων και πέθανε στο νοσοκομείο St. Joseph απέναντι από το studio του. Πολλοί μύθοιι υποστηρίζουν ότι ο Disney δεν είναι νεκρός, αλλά τον έχουν παγώσει σε μια κλινική και ότι περιμένουν να τον ξεπαγώσουν «όταν βρεθεί το φάρμακο που θα τον γιατρέψει». Ότι και αν ισχύει εν τέλει, όπως λέει και ο Jackson(1993) σύμφωνα με το πως αναφέρεται στη Wasco(2008), «Μπορεί ο άνθρωπος να έχει φύγει, αλλά ο μύθος που δημιούργησε παραμένει ζωντανός». 
Τέλος, το “δώρο” που χάρισε ο Disney στον κόσμο είναι πολύ σπουδαίο και όπως αναφέρει ο Καλλιαντέρης(2018) «στα 43 χρόνια της καριέρας του διαμόρφωσε μιας ολόκληρη κουλτούρα, που σήμερα την ονομάζουμε “λαίκή ψυχαγωγία”». Αυτό συμβαίνει όχι μόνο μέσα από τις ταινίες του αλλά, σύμφωνα με τον Καλλιαντέρη (2018), συμβαίνει και μέσα από τις Disneyland και τα θεαματικά πάρκα. Ο Καλλιαντέρης(2018) τονίζει πως «ο  Disney ήταν ένας πυλώνας για τον αμερικάνικο πολιτιστικό ιμπεριαλισμό». Από εκεί που ξεκίνησε ως μια μικρή εταιρεία, σε συνεργασία με τον αδερφό του Roy το 1923, σήμερα έχει καταλήξει σε μια από τις μεγαλύτερες και σπουδαιότερες εταιρείες κινουμένων σχεδίων στον κόσμο και όχι μόνο.



Η αρχή της καριέρας του Disney 

Σύμφωνα με την Hannon, (1997)  όσο ο Walt παρέμενε στο Kansas εγγράφηκε σε μαθήματα τέχνης με σκοπό να ακολουθήσει το δημιουργικό του ταλέντο. Παράλληλα, το 1918 κατά την διάρκεια του Α΄Παγκοσμίου πολέμου, λέγοντας ψέματα για την ηλικία του, εντάχθηκε στη μονάδα ασθενοφόρων του Ερυθρού Σταυρού για να φροντίζει άρρωστους και τραυματίες (Hannon, 1997). Ο Disney εργάστηκε σε πολλές διαφορετικές δουλειές στην ζωή του πρίν βρεί να κάνει κάτι σχετικό με αυτό που τον ενδιέφερε πραγματικα: την εικονογράφιση. Με το τέλος της εργασίας του στο τάγμα του Ερυθρού Σταυρού και την επιστροφή του στο Kansas γνώρισε τον Αμερικάνο καρτουνίστα Ubbe Iwerks, με τον οποίο συνεργάστηκαν και σχεδίαζαν εικονογραφήσεις για διαφημίσεις σε εφημερίδες. Παράλληλα, όπως αναφέρει η Hannon(1997), o Walt προσλήφθηκε από την Kansas City Film Ad Company για την παραγωγή σκίτσων και στην συνέχεια τον ακολούθησε και ο Ubbe. Η συνεργασία με την Kansas City Film Ad Company ήταν και η πρώτη του επίσημη δουλειά ως σκιτσογράφος. Αξίζει να ειπωθεί εδώ η πρώτη  έκφραση του ενδιαφέροντός του προς την εικονογράφηση, όταν ήταν ακόμη μικρός και είχε αρρωστήσει η αδερφή του Ruth. Σύμφωνα με τον Jackson(1993) όπως αναφέρεται στην Hannon (1997) ο Walt με σκοπό να την διασκεδάσει της έφτιαξε ένα ολόκληρο βιβλίο με εικονογραφήσεις. Αυτή θα μπορούσε να θεωρηθεί και η πρώτη του επαφή με την τέχνη της εικονογράφησης. 
Στη συνέχεια, όπως αναφέρει η Wasko (2008)  το διάστημα που ο Walt εργαζόταν για την Kansas City Film Ad Company, άρχισε να ανακαλύπτει την ιστορία που έχουν τα κινούμενα σχέδια και τις πρώτες εικόνες κίνησης που εμφανίζονται σε σπηλαιογραφίες. Έτσι ο Walt άρχισε να ανακαλύπτει ότι από παλιά οι άνθρωποι είχαν αρχίσει να προσπαθούν να καταγράψουν την κίνηση των ζώων, αποτυπώνοντας τις διαφορετικές κινήσεις τους. Η Wasko (2008) αναφέρει πως αν περνούσε κάποιος γρήγορα μπροστά από τα σχέδια αυτά, του δημιουργούνταν η ψευδαίσθηση ότι κινούνται. Επίσης, αναφέρει η Wasko (2008) πως για την δημιουργία ενός κινουμένου σχεδίου ο Walt έπρεπε να κάνει είκοσι τέσσερα σχέδια για κάθε δευτερόλεπτο. Όπως και έκανε για κάτι μικρού μήκους αστεία κινούμενα σχέδια στην Kansas City Film Ad Company, που ονομάζονταν «Laugh-O-Grams» (Wasko, 2008). Η σειρά αυτή είχε μεγάλη επιτυχία και δεν άργησε να γίνει αρκετά γνωστή. Έτσι ο Walt προσέλαβε τον Ubbe και άνοιξαν την δική τους εταιρία, η οποία απέτυχε τον Ιούλιο του 1923 λόγω της ελλειπής χρηματοδότησης (Wasko, 2008). Μετά από αυτό ο Walt έφυγε από το Kansas παίρνοντας μαζί του μόνο ένα πουκάμισο όπως αναφέρει η Wasko (2008). Σύμφωνα με τον Greene(1991) όπως αναφέρεται στην Wasko (2008)  o Walt είχε πει πιο μετά πως “είναι σημαντικό να υπάρχουν τέτοιες σκληρές αποτυχίες όταν είναι κάποιος νέος” (Wasko, 2008).
Όταν ο Walt  έφτασε στο Hollywood έστειλε ένα επισόδειο από το «Alice in Cartoon land» στην σπουδαία διανομέα κινουμένων σχεδίων της Νέας Υόρκης Margaret Winkler. Η Winkler ενδιαφέρθηκε αμέσως για την σειρά αυτή, καθώς έκανε μαζί με τον σύζυγός της Charles Mintz και μια ακόμη πρόταση στον Walt, για την δημιουργία μιας νέας σειράς κινουμένων σχεδίων με τον χαρακτήρα του Oswald «The Lucky Rabbit»(Wasko, 2008). Στην σύνεχεια όμως η συνεργασία τους τελείωσε άδοξα, διότι ο Mintz έκλεψε το πρόσωπο του χαρακτήρα που είχε εφεύρει ο Walt και είχε πλέον όλα τα δικαιώματα του Oswald αυτός (Wasko, 2008). 
Από την στιγμή αυτή και μετά σύμφωνα με τον Seldom (1989) οπως αναφέρεται στην Wasko (2008), ο Walt υποσχέθηκε να μην ξαναδουλέψει για κάποιον άλλο ποτέ στην ζωή του. Έτσι και έγινε το 1927, όταν μαζί με τον αδερφό του Roy δημιουργούν το «Disney Brothers Studio», το οποίο στην συνέχεια μετονομάστηκε σε «Walt Disney Studio» (Wasko, 2008). Το διάστημα αυτό ο Walt ξεκινάει να δουλεύει πάνω στον νέο του χαρακτήρα, τον Mickey Mouse «The Jazz Singer». Εφευρίσκει με αυτόν τον τρόπο ένα νέο κεφάλαιο στην ιστορία που ονομάστηκε “ηχητική ταινία” και το Σεπτέμβρη του 1928 το Studio Walt Disney ανοίγει στο Colony Theatre της Νέας Υόρκης με την πρώτη ταινία κινουμένων σχεδίων με ήχο, το «Steamboat Willie» με πρωταγωνιστή τον Mickey Mouse (Wasko, 2008:13).

Σύμφωνα με την Hannon(1997), ο Walt πίστευε ότι τα παιδιά  ήταν πιο ικανά να κατανοήσουν μια ταινία και να ταυτιστούν μαζί της, αν τα μηνύματα δίνονται με έναν λιττό και χιουμοριστικό τρόπο. Η χρήση των ζώων ως βασικοί χαρακτήρες ήταν μία λύση την οποία προτιμούσε ό Walt. Από την άλλη πλευρά, όπως αναφέρει η Hannon(1997), υπάρχει ένα κοινωνικό πρόβλημα στο κατά πόσο οι ταινίες αυτές είναι προσαρμοσμένες όντως στην αντίληψη του παιδίου και κατά πόσο περνάνε τελικά λανθασμένα μυνήματα στα παιδικά μυαλά. Επίσης,  μεσω των ταινιών της Disney υπερισχύει η φήμη πως οι ταινίες αυτές λειτουργούν ως ο κατάλληλος τρόπος να περαστούν μυνήματα για αξίες, οικογενειακά πρότυπα και μύθους. Παράλληλα, μαζί με ένα ακόμα στερεότυπο, που είναι η θέαση μιας ταινίας του Disney ως μια υγειής οικογενειακή ψυχαγωγία, ενισχύουν ασυνείδητα στην αποδοχή και εξάπλωση της παραποιημένης ιστορίας ως η προτότυπη. Με σκοπό ο κόσμος να θυμάται έναν μύθο ή μια ιστορία μέσα από την παραμυθένια τροποποίηση που έχει υποστεί στα χέρια του Disney και να μην ενδιαφέρεται να μάθει την πραγματική ιστορία που κρύβεται πίσω από όλες αυτές τις όμορφες εικόνες (Hannon, 1997:16). Με τον τρόπο αυτό όπως αναφέρει η Hannon(1997), οι ταινίες του Disney είναι “ισχυρές μορφές λαϊκής κουλτούρας” και στοχεύουν στην κατασκευή των αντιλήψεων των παιδιών, με βάση μια συγκερκριμένη συνταγή. Όπως αναφέρεται στην Kunkle(2019) πολλοί όπως η Justnya Deszc(2002) επικρίνουν την όλο και αυξανόμενη επίδραση που έχει η εταιρεία Walt Disney  στην αμερικανική κοινωνία, αμφισβητώντας την σημασία των παραμυθιών ως στοιχείο του πολιτισμού. Αυτό που δεν μπορεί να αμφισβητήσει είναι “ο αντίκτυπος που έχουν τα παραμύθια αυτά στην αμερικανική κοινωνία και η ευθύνη που έχουν για την διαμόρφωση της κουλτούρας”. Η Justnya Deszc(2002) όπως αναφέρεται στην Kunkle(2019), υποστηρίζει ότι η παραποίηση των ιστοριών αυτών από την Disney το μόνο που πετυχαίνει είναι να γεμίζει τις ζωές των ανθρώπων με ψευδαισθήσεις και λανθασμένα μηνύματα, δίνοντας τους μια “αφελή ελπίδα” και πετυχαινοντας τον σκοπό της: να αυξάνει συνεχώς τις πωλήσεις.( Kunkle, 2019:3) Το έργο της εταιρείας συνεχίζεται μέχρι σήμερα και όπως αναφέρεται στον Καλλιαντέρη (2018) πρόκειται πλέον για έναν “γίγαντα” με τζίρο 35 δισεκατομμύρια δολάρια το 2006 και με 133.000 υπαλλήλους.

Κοινωνικά πρότυπα και στερεότυπα

Η συγκεκριμένη ενότητα σχολιάζει τα κοινωνικά στερεότυπα και πρότυπα που προβάλλονται στις ταινίες της Disney. Θα αναφερθούμε σε ορισμένες ταινίες πριγκιπισσών για τον σχολιασμό του ρόλου της γυναίκας αλλά και για τις φυλετικές διακρίσεις. Η σημασία των οποίων παίζει καθοριστικό ρόλο στην διαμόρφωση των αντιλήψεων των παιδιών και της αυτοεικόνας τους. Πιο συγκεκριμένα ο Hurley (2005) αναφέρει ότι έρευνες έχουν δείξει ότι η παιδική λογοτεχνία συμπεριλαμβανομένων των βιβλίων με εικόνες, μαζί με άλλα έντυπα και τηλεοπτικά μέσα, περιοδικά και ταινίες, παίζουν σημαντικό ρόλο στην παροχή εικόνων μέσω των οποίων τα παιδιά αντλούν πολιτιστικές πληροφορίες για τον ευατό τους, άλλους ανθρώπους και άλλες ομάδες. Με άλλα λόγια η αυτοεικόνα ως ένα βαθμό διαμορφώνεται  στα παιδιά μέσω της έκθεσή τους σε εικόνες που βρίσκουν, σε γραπτά κείμενα, εικονογραφήσεις και ταινίες. Επιπλέον, αν τα παιδιά θέλουν να έχουν μια θετική αυτοεικόνα είναι απαραίτητο να βλέπουν τον εαυτό τους ή την εικόνα τους στα κείμενα (Hurley, 2005:221).  Προκύπτει συνεπώς η ανάγκη για την ταύτιση με ήρωες/ηρωίδες και την ενσωμάτωση των εικονιζόμενων ή αναφερώμενων χαρακτηρίστικών τους.

Σεξισμός/ Ρόλοι φύλλου

Είναι ευρέως γνωστό ότι στα παραμύθια το γυναικείο φύλο παρουσιάζεται ως ευαίσθητο, όμορφο και γλυκό ενώ το ανδρικό ως πιο περιπετειώδες. Οι Butler και Paisley (1980) όπως αναφέρει ο Hannon(1997) μας υπενθυμίζουν : “ Ζάχαρη και μπαχαρικά και όλα ωραία, από αυτά είναι φτιαγμένα τα μικρά κορίτσια. Φίδια και σαλιγκάρια και ουρές κουταβιών, από αυτά είναι φτιαγμένα τα μικρά αγόρια...”  (Hannon, 1997:40).  Από το παραπάνω παιδικό τραγούδι προκύπτει ότι οι προκαταλήψεις για το πως πρέπει να είναι τα κορίτσια και τα αγόρια προυπήρχαν του Disney. Ωστόσο, η Disney, έδωσε εικόνα, μορφή, κίνηση και ζωή σ' αυτά μέσω των κινούμενων σχεδίων. Η Disney δεν απευθύνεται  απλώς στην σημερινή γενιά κοριτσιών αλλά στις γυναίκες που ενηλικιώθηκαν βλέποντας διάφορες πριγκίπισσες της Disney να κάνουν το ίδιο. Η Disney πουλάει οράματα νεανικής κοριτσίστικης ηλικίας σε γυναίκες όλων των ηλικιών, κατασκευάζοντας την κοριτσίστικη ταυτότητα ως ένα σύνολο σαφώς αναγνωρισμένων ιδανικών που λειτουργούν με βάση τους σύγχρονους κανόνες (Heatwole, p.1).  Παρατηρείται ότι τα κινούμενα σχέδια της Disney αλλάζουν ανάλογα με την εποχή που έχουν δημιουργηθεί, συνεπώς αλλάζουν και οι αξίες που πρεσβεύουν. Τα παλαιότερα παιδικά με πριγκίπισσες έδειχναν πριγκίπισσες πιο εγκλωβισμένες, κλεισμένες στους ρόλους και στα σπίτια τους, ενώ οι πιο σύγχρονες προβάλλουν πριγκίπισσες λίγο πιο ανεξάρτητες και απελευθερωμένες αλλά όχι πλήρως απεγκλωβισμένες από τα στερεότυπα. Οι Hefner et. al. (2017) διαχωρίζουν χρονολογικά τις ταινίες με πριγκίπισσες της Disney, πριν το 1980 αναφέρονται στις “κλασικές”, μεταξύ 1989 και 1998 είναι οι “μεταβατικές” και οι πριγκίπισσες από εκεί και έπειτα είναι οι “σύγχρονες”. Ο Whelan (2012) σύμφωνα με τον Hefner et. al. (2017) σημειώνει ότι οι αφηγήσεις για τις πριγκίπισσες μπορούν να διακριθούν μ αυτόν τον τρόπο λόγω των κύριων χαρακτηριστικών που οι πριγκίπισσες της κάθε εποχής τείνουν να διαιωνίζουν κυρίως σε ότι αφορά τον ρομαντισμό και των ομόλογών τους. Οι “κλασικές” και “μεταβατικές” πριγκίπισσες είναι πολύ δεμένες με  ρόλους υπακοής, αυτοθυσίας και υποταγής στα αρσενικά. Πριγκίπισσες όπως η Χιονάτη, η Ωραία Κοιμωμένη (Aurora) και η Σταχτοπούτα χαρακτηρίζονται ως παθητικές, υπάκουες και ήσυχες, εντελώς αντίθετες με τους αρσενικούς πρωταγωνιστές(Hefner et. al., 2017:513). Τον 20ο αιώνα, οι περισσότερες πριγκίπισσες της Disney κατηγοριοποιούνταν κυρίως σε παθητικές, ασυνήθιστα υπομονετικές, εξαιρετικά υπάκουες, εργατικές και ήσυχες, μια γυναίκα έπρεπε να είναι όλα αυτά, αλλιώς δεν θα μπορούσε να γίνει ηρωίδα. Αυτή η γεννιά των κλασικών πριγκιπισών Disney έχει επιβάλλει μια παραδοσιακή αφήγηση για τις πριγκίπισσες που προβάλλει ένα πλαίσιο για την θέση των κοριτσιών και γυναικών στην κοινωνία της Αμερικής εκείνη την εποχή, αφήνοντας τα νεαρά κορίτσια με πολύ περιορισμένες επιλογές σε ότι αφορά πρακτικά μοντέλα ρόλων (Hefner et. al., 2017:516).  Αργότερα, οι πριγκίπισσες Μουλάν, Ποκαχόντας και  Μπελ αρχίζουν να εμφανίζουν σημάδια ανεξαρτησίας και δύναμης καθώς σιγά σιγά σπάνε τα όρια που κάποτε όριζαν τους παραδοσιακούς ρόλους των γυναικών στον 20ο αιώνα. Τέλος, με την εισαγωγή ταινιών όπως η Πριγκίπισσα και ο βάτραχος (2009), το Μαλλιά κουβάρια (2010), το Brave (2012) και το Frozen (2013), οι χαρακτήρες των πριγκιπισσών τείνουν να αποδεσμευτούν από αυτούς τους ρόλους εξ ολοκλήρου και να μην προσδιορίζονται πλέον από την εύρεση του αρσενικού (Hefner et. al., 2017: 513).

Φυλετικές διακρίσεις

Τα περισσότερα παραμύθια που έχει μετατρέψει ο Disney, τα έχει αποδώσει με τρόπο ώστε να ταιριάζουν στα μέτρα του δυτικού κόσμου. Γίνονται πολλές αναφορές που σχολιάζουν το δίπολο λευκό/μαύρο σε καλό/κακό. Υπάρχουν έμμεσες αναφορές για το χρώμα του δέρματος σε σχέση με την προσωπικότητα, τον χαρακτήρα και την καλοσύνη.  Σε γενικές γραμμές δεν υπάρχουν πολλές  ενδείξεις σε γραπτές πηγές, με ορισμένες εξαιρέσεις όπως είναι η Χιονάτη, η Ωραία κοιμωμένη και η Μικρή Γορνόνα, για την προτίμηση του λευκού και του χρωματικού συμβολισμού που συνδέει το λευκό με το καλό και το μαύρο με το κακό (Hurley, 2005: 223).  Η Χιονάτη περιγράφεται ως “λευκή σαν χιόνι, με κόκκινα χείλη σαν το αίμα και μαύρα μαλλιά σαν έβενο” από τους Αδελφούς Γκριμ. Στην Μικρή Γοργόνα περιγράφεται ότι έχει “όμορφα λευκά χέρια, μάτια τόσο μπλε όσο η βαθύτερη θάλασσα” και όταν μεταμορφώνεται σε άνθρωπο, περιγράφεται ότι έχει “τα πιο όμορφα λευκά ποδαράκια που κάθε κορίτσι θα μπορούσε να επιθυμεί”. Ενώ συγχρώνως, στο ίδιο παραμύθι, ταυτίζει το μαύρο με το κακό, “ένα μαύρο σκυλάκι γαυγίζει άγρια σε μια από τις αδερφές της Γοργόνας”, και “η κακιά Μάγισσα της Θάλασσας έχει μαύρο αίμα στο στήθος της” (Hurley, 2005:224). Η ιστορία του Αλαντίν είναι κατανοητό ότι δεν προέρχεται από τον δυτικό κόσμο. Γενικά δεν γίνονται αναφορές στο χρώμα με μια εξαίρεση όπου αναφέρεται ότι “ο σουλτάνος απαιτεί από τον Αλαντίν να του στείλει σαράντα λεκάνες με χρυσάφι γεμάτες κοσμήματα, μεταφερόμενες από σαράντα μαύρους σκλάβους, με επικεφαλής άλλους τόσους λευκούς”, η εκδοχή του παραμυθιού είναι από την μεταφρασμένη έκδοση του Lang (1951) σύμφωνα με τον Hurley (2005),  (Hurley, 2005:224). Η κινηματογραφική εκδοχή των κειμένων από την Disney αποκαλύπτει την προνομιακή μεταχείριση των λευκών και τον δυαδικό χρωματικό συμβολισμό που συνδέει το λευκό με την καλοσύνη και το μαύρο με το μοχθηρό (Hurley, 2005:224). Οι Disney παραγωγές των παραμυθιών δεν αποκλίνουν απλώς από τα κείμενα αλλά χρησιμοποιούν ανεξέλεγκτα τον χρωματικό συμβολισμό του λευκού για καλό και του μαύρου για κακό ή επικίνδυνο. Οι πριγκίπισσες είναι κυρίως λευκές, με ξανθά μαλλιά ή μπλε μάτια, με κάποιες εξαιρέσεις όπως η Χιονάτη και η Τζασμίν (Hurley, 2005:224). Η παρουσίαση του λευκού δέρματος, ως κάτι όμορφο, εύθραυστο ζηλευτό και του μαύρου ως κάτι σκοτεινό, κακό, μοχθηρό είναι ξεκάθαρη από τις περιγραφές. Το λευκό συνδέεται με το καθαρό και την δύναμη, ενώ το μαύρο με την βρωμιά, και την σκλαβιά. Δημιουργείται μια λανθασμένη εικόνα, μία αντίφαση που δεν αφήνει περιθώριο στην αλλαγή διπόλου ή στην ολοκληρωτική του εξάλλειψη.

Ανάλυση παραμυθιού : Η Σταχτοπούτα του Walt Disney

Είναι γνωστό πως ο Disney επέλεξε παραμύθια παλαιότερών του και τα μετέτρεψε σε κινούμενα σχέδια ενώ συγχρώνως άλλαξε κάποια στοιχεία στην πλοκή τους. Η ενότητα αυτή αναφέρεται στην ιστορία της Σταχτοπούτας και  συγκρίνει το πως ήταν το παραμύθι πριν και μετά τον Disney. Η ιστορία της Σταχτοπούτας έχει γραφτεί από διάφορους συγγραφείς του οποίους θα αναλύσουμε. Η εκδοχή του παραμυθιού από τον Basile λέγεται “ Η γάτα Σταχτοπούτα” (Doster, 2002:11).  Το όνομά της στο παραμύθι είναι Zezolla. Σ' αυτή την εκδοχή όταν πεθαίνει η μητέρα της και ο πατέρας της ξαναπαντρεύεται, η Σταχτοπούτα ανακαλύπτει ότι η νέα μητριά είναι κακιά οπότε την σκοτώνει κλείνοντας τον λαιμό της σε ένα κιβώτιο. Όταν ο πατέρας της φεύγει για δουλειές, εκείνη εμποδίζει την επιστροφή του πλοίου του μέχρι να της φέρει το δώρο που ζήτησε. Η Σταχτοπούτα επίσης αποφασίζει να έρχεται σε επαφή με τα περιστέρια νεραϊδών τα οποία την βοηθούν τελικά να βρει τον πρίγκιπα (Doster, 2002:11).  Η εκδοχή του Basile ενώ ενσωματώνει τα κύρια στοιχεία της Σταχτοπούτας διαφέρει από τις άλλες εκδοχές επειδή δεν χαρακτηρίζεται ως ηθικό παραμύθι, η Σταχτοπούτα  δεν είναι αθώα και ανταμείβεται για την δολοφονία της πρώτης μητριάς της (Doster 2002,  p. 13).  Ο Perrault έγραψε την δική του εκδοχή της Σταχτοπούτας τον 17ο αιώνα στην Γαλλία (Kunkle, 2019:8 ). Ο Perrault σε αντίθεση με τον Basile επέλεξε να παρουσιάσει μια Σταχτοπούτα πιο αθώα και υπάκουη. Η Σταχτοπούτα φέρεται με καλοσύνη και αγάπη στις αδερφές τις ακόμη και όταν αυτές είναι κακές μαζί της. Όταν οι αδερφές της ζητούν να τις συγχωρέσει, η Σταχτοπούτα τις συγχωρεί και τελικά βρίσκει μια θέση γι' αυτές στο παλάτι. Η Σταχτοπούτα του Perault είναι πιο παθητική και δέχεται ότι συμβαίνει χωρίς να παίρνει δραστικές αποφάσεις. Ο Perrault επίσης άλλαξε την ιστορία προσθέτωντας  κάποια φανταστηκά στοιχεία που δεν υπήρχαν πιο πριν στο παραμύθι. Πρόσθεσε την κολοκύθα που μετατρέπεται σε άμαξα, τα ποντίκια που γίνονται άλογα, τους αρουραίους που αλλάζουν σε αμαξάδες και τις σαύρες σε πεζούς  (Doster, 2002:14). Η εκδοχή των αδερφών Grimm αλλάζει αρκετά από τις προηγούμενες καθώς προσθέτουν βίαια στοιχεία στην ιστορία. Για παράδειγμα, η μητριά ενθαρρύνει τις κόρες της να ακρωτηριάσουν τα πόδια τους προκειμένου να ταιριάξουν στο γοβάκι. Επίσης, οι αδερφές τιμωρούνται σκληρά στο τέλος από τα πουλιά που τις τσιμπάνε και τις τυφλώνουν.  Ο Πρίγκιπας στο παραμύθι των Grimm δεν μπορεί να αναγνωρίσει την Σταχτοπούτα, έτσι φεύγει με κάθε μια από τις δύο αδερφές νομίζοντας ότι η κάθε μία είναι η αληθινή του αγάπη (Doster, 2002:16).  Συνειδητοποιεί ότι έχει εξαπατηθεί μόνο όταν τα πουλιά του υποδεικνύουν το αίμα που αναβλύζει από τα πόδια των κοριτσιών (Doster, 2002:16).  Τέλος, η εκδοχή του Disney μοιάζει πιο πολύ με του Perrault.  Ο Disney επέλεξε την λιγότερο βίαιη εκδοχή της Σταχτοπούτας κυρίως για εμπορικούς λόγους καθώς προοριζόταν για ταινία η οποία θα παιζόταν στον κινηματογράφο. Η εκδοχή του Disney είναι ακόμη πιο γλυκιά και δείχνει μια Σταχτοπούτα αθώα μαζί με τα χαριτωμένα ζωάκια της. Η Σταχτοπούτα υπακούει σιωπηλά όλες τις εντολές της μητριάς της. Υπομένει ήσυχα όταν οι ετεροθαλείς αδερφές της σκίζουν το φόρεμά της για τον χορό και κλαίει παθητικά στο δωμάτιο της. Η Σταχτοπούτα πιστεύει τυφλά ότι τα όνειρά της κάποια στιγμή θα γίνουν πραγματικότητα (Doster, 2002:17).  Από τα παραπάνω προκύπτει ότι η κάθε εκδοχή έχει διαφορετικά στοιχεία τα οποία αντανακλούν την εποχή που έχει γραφτεί. Ο κάθε συγγραφέας αφαιρεί και προσθέτει στοιχεία για να εξυπηρετήσει τους σκοπούς του και να ταιριάξει την ιστορία στα δεδομένα της εποχής της. Δεδομένου ότι κάθε ομάδα ή άτομο που αφηγείται ένα παραμύθι μπορεί να αλλάξει ένα στοιχείο της λαϊκής παράδοσης για να το κάνει να ταιριάζει με τις τοπικές κοινωνικές ή ψυχολογικές ανάγκες, προκύπτει ότι οι ιστορίες πρέπει να έχουν αλλάξει πολλές φορές (Doster, 2002: 3).

Η παρουσίαση της φύσης και των ζώων

Η παρακάτω ενότητα σχολιάζει το πως παρουσιάζεται η φύση και τα ζώα στις ταινίες της Disney. Είναι γνωστό πως ένας από τους πρώτους χαρακτήρες του Disney αποτέλεσε το ποντίκι ο Mickey Mouse, και ότι ο Disney είχε μια ροπή στο να ασχολείται και να δημιουργεί ταινίες με πρωταγωνιστές ζώα. Ο Walt Disney εξήγησε σε κάποια συνέντευξή του : “ Ξέρετε γιατί τα ζώα κυριαρχούν στα κινούμενα σχέδια; Είναι επειδή η αντίδρασή τους σε κάθε ερέθισμα εκφράζεται με φυσικό τρόπο. Συχνά συμμετέχει όλο το σώμα... Πώς όμως αντιδρά ο άνθρωπος σε ένα ερέθισμα; Έχει χάσει την αίσθηση του παιχνιδιού που κάποτε είχε και εμποδίζει την σωματική έκφραση.”  (Krasniewicz, 2010:113).  Οι ταινίες της Disney αποτελούν κομμάτι του δυτικού πολιτισμού και τείνουν να επηρεάζουν τις νοητικές αναπαραστάσεις και την ανάπτυξη πολλών γενεών σε όλον τον κόσμο (Caroline et. al., 2015:3). Οι τανίες της Disney  που παρουσιάζουν συχνά ζώα και φύση,  γίνονται πιθανές πηγές πληροφοριών για τα παιδιά σχετικά με το ζωϊκό βασίλειο (Eidt, 2016: 6). Η αποξένωση από την φύση και τα άγρια ζώα δημιουργεί κενά στις πληροφορίες που έχουμε σχετικά μ αυτά, η εικόνα που μπορεί να έχει ένα παιδί για ένα ζώο όπως ο βραδύποδας μπορεί να έχει σχηματιστεί εξ ολοκλήρου από ταινίες της Disney όπως για παράδειγμα το Ice Age. Πέρα από την φυσικότητα που έχουν τα ζώα στις αντιδράσεις τους όπως τονίζει ο Disney παρατηρείται μια ανθρωποκεντρική προσέγγιση στην παρουσίαση αυτών των ζώων. Οι ταινίες της Disney παρουσιάζουν σύγχρωνους μύθους που όλοι περιλαμβάνουν φυσικά στοιχεία και ζώα. Συχνά οι πρωταγωνιστές και οι βοηθοί τους έχουν μάτια και αυτιά υπερβολικά μεγάλα ακόμη και τα  νεογέννητα. Ο ανθρωπομορφισμός διαβρώνει ακόμη περισσότερο την φυσικότητα του ζώου διότι εξ ορισμού το ζώο γίνεται πιο προσωποποιημένο.  Συνήθως αυτό συμβαίνει με την ομιλία και την έκφραση συναισθημάτων , η συμπεριφορά μπορεί να επεκταθεί περισσότερο στα να φοράει ρούχα, να παίζει μουσικά όργανα ή να έχει δουλειά (Eidt, 2016: 7). Το κάθε ζώο έχει τον ρόλο του και συμβάλει στην ιστορία. Ο Leventi – Perez (2011) όπως αναφέρει η Eidt (2016) υποστηρίζει ότι η Disney ίσως διαιωνίζει στερεότυπα και στα ζώα. Τα χαριτωμένα και ακίνδυνα φυτοφάγα, από άλογα και κουνέλια μέχρι ποντίκια και μαϊμούδες, συχνά εμφανίζονται ως πρωταγωνιστές και χρήσιμοι σύμμαχοι (Eidt, 2016: 7). Η ανθρώπινη προσέγγιση εμφανίζεται στο να καταρίψει και στους φυσικούς νόμους, όπως η βαρύτητα. Τα ζώα απεικονίζονται φανταστικά, όπως όταν κρέμονται από την ουρά τους ή όταν μετατρέπονται τα αρπακτικά σε κακόβουλους δολοφόνους (Eidt, 2016:6).  Ο ανθρωπομορφισμός των ζώων μπορεί να είναι σε συνάρτηση με το πως οι άνθρωποι κατάφεραν να επιβληθούν στην φύση και να την δαμάσουν ή να την μετατρέψουν σε αστικό τοπίο φιλόξενο προς αυτούς. Δεν δημιουργεί εντύπωση ένας λαγός που μένει στο σπίτι, πάει στην δουλειά και κάνει μπάνιο σε ντουζιέρα, ενώ κανονικά θα έπρεπε να εμφανίζεται σε φυσικό τοπίο. Ένα έμμεσο σχόλιο της δύναμης που τείνει να δείξει ο άνθρωπος στα ζώα και στην φύση και της ανάγκης του να επιβάλλει τους δικούς του νόμους και συνήθειες στο ζωϊκό βασίλειο.  

Ο Mickey Mouse

Μετά το άδοξο τέλος του Oswald ο Walt προχώρησε στην δημιουργία του σπουδαίου εν τέλει ήρωα του, του Mickey Mouse. Σύμφωνα με την Wasko(2020) η πιο διάσημη ιστορία για  την δημιουργία του Mickey Mouse υποστηρίζει ότι ο Walt αφού είχε μάθει για το χάσιμο του Oswald και ενώ ταξίδευε με την γυναίκα του με το τραίνο από την Νέα Υόρκη δημιούργησε τον Mickey. Στην αρχή το όνομά του ήταν Moritmer και ήταν το πρώτο cartoon το οποίο έφερε ο Walt στο Holywood (Wasko, 2008). 

Μια άλλη ιστορία,την οποία διέδωσε η ίδια η εταιρεία, υποστηρίζοντας ότι η δημιουργία του Mickey έγινε στο Hyperion Studio. Όπως αναφέρει και η Wasko (2020), μετά τον Oswald, ο Walt έπρεπε να σχεδιάσει μαζί με τον συναργάτη του Ubbe Iwerks έναν νεό χαρακτήρα και ο χαρακτήρας αυτός ήταν ο Mickey Mouse. Οι περισσότερες βιογραφίες σύμφωνα με την Wasko (2020) σύμφωνούν ότι η δημιουργία του διάσημου πoντικιού προέρχεται από την συνεργασία των δύο αυτών σχεδιαστών, αν και στο τέλος ο Walt έχει πάρει όλους τους επαίνους από τον κόσμο. Ο Ubbe δημιούργησε δύο κινούμενα σχέδια με τον Mickey  το “Plane Crazy” και το  “Galloping Gaucho". Σύμφωνα με την Wasko(2020) το πρώτο Mickey Mouse που κυκλοφόρησε ήταν ουσιαστικά το τρίτο σε σειρά δημιουργίας. Ο Stemboat Willie, όπου πρωταγωνιστούσε ο χαρακτήρας του Mickey, εμφανίστηκε τον Νοέμβριο του 1928, για πρώτη φορά με τον συγχρονισμό της εικόνας και του ήχου. Σύμφωνα με πολλές ιστορίες πολλά από τα cartoon του Walt δεν μπορούσαν να πουληθούν γιατί ήταν βουβά.

 Μια τρίτη εκδοχή για την δημιουργία του Mickey Mouse, σύμφωνα με τον Jackson (1993) όπως αναφέρεται στην Hannon (1997) λέει ότι ο Walt είχε ένα ιδιαίτερο συναίσθημα για τα ποντίκια, τα οποία είχαν μαζευτεί σε ένα καλάθι στο μέρος που δούλευε και αργά την νύχτα τα έβγαζε έξω στο γραφείο του. Όπως αναφέρεται στην Hannon(1997) ένα από αυτά τα ποντίκια ήταν ιδιαίτερος φίλος του  Walt και στάθηκε η αφορμή για την δημιουργία του Mickey Mouse. Ένας εκπρόσωπος της Universal Pictures, λέει ο Greene(1991) όπως αναφέρει η Hannon(1997) ότι ξαφνιάστηκε όταν είδε για πρώτη φορά το cartoon με το ποντίκι και αναρωτήθηκε “Ποντίκι; Γιατί ποντίκι;Ποιος Θέλει τα ποντίκια;” Ωστόσο, τα κινούμενα σχέδια του Mickey, με την επένδυση του ήχου πια, δεν άργησαν να γίνουν μεγάλη επιτυχία. Επίσης, λέγεται σύμφωνα με την Hannon (1997) ότι τα cartoon αυτά βοήθησαν στην ανύψωση του πνεύματος του έθνους κατά την διάρκεια της Μεγάλης Ύφεσης της Αμερικής. Ο Walt έλαβε ειδικό βραβείο Oscar το 1936 για τη δημιουργία του Mickey Mouse και τιμήθηκε με την γαλλική Λεγεώνα της Τιμής  όταν βρισκόταν σε ένα φεστιβάλ στο Παρίσι. Όλη η Ευρώπη λάτρεψε τα κινούμενα σχέδια της Disney. (Hannon, 1997)
Ο Mickey Mouse όπως αναφέρει η Wasko  (2008), γνώρισε μεγάλη επιτυχία και αποδοχή από τον κόσμο, τους διανομείς ταινιών και τους ιδιοκτήτες των κινηματογράφων. Εκείνη την περίοδο όπως αναφέρει ο Marc Elliot σύμφωνα με την  Wasko (2020), υπήρχαν και άλλα πιο εκλεπτυσμένα κινούμενα σχέδια, αλλά ο Walt είχε την ικανότητα να δημιουργεί κινούμενα σχέδια που όχι μόνο μιλάνε, αλλά βγάζουν και πολλά χρήματα. Αυτό το χαρακτηριστικό έκανε την εταιρία Disney επιθυμητή στην βιομηχανία ταινιών και στους διανομείς ταινιών. Με τον τρόπο αυτό η διανομή των ταινιών της εταιρείας στην Columbia Pictures, είχε μια ασφαλή θέση και μπορούσε να δημιουργήσει και άλλα cartoon με τον Mickey Mouse. (Wasko, 2020)
Όσον αφορά τον σχεδιασμό και την αισθητική που ήθελαν να αποδώσουν στον χαρακτήρα αυτό οι δημιουργοί του, στόχευαν στην απλότητά του. Όπως αναφέρει ο Καλλιαντέρης(2018), ο Walt έλεγε πως  ο Mickey Mouse «έπρεπε να είναι απλά σχεδιασμένος: τα αυτιά του ήταν στρόγγυλα, ο κορμός του είχε το σχήμα του αχλαδιού και τα πόδια του κατέληγαν σε δύο μεγάλες πατούσες, σαν ένος παιδιού όταν φοράει τα παπούτσια του πατέρα του». Επίσης, όπως αναφέρεται στον Καλλιαντέρη(2018), ο Walt και οι συνεργάτες του δεν θέλαν να δώσουν χέρια ποντικιού στον χαρακτήρα, γιατί θέλαν να θυμίζει άνθρωπο. Για αυτό το λόγο του φόρεσαν γάντια και του αφαίρεσαν ένα δάκτυλο, για να είναι σωστή η αναλογία στο σώμα του. Όσον αφορά την φωνή του ποντικιού, έπρεπε να κάνουν πολλές δοκιμές ώστε να καταλήξουν τελικά στην φωνή του ίδιου του Walt, ο οποίος τον υποδήθηκε με μια πολύ λεπτή φωνή. Επίσης, στον Καλλιαντέρη(2018) αναφέρεται ότι η αγάπη του Walt για τα ζώα ήταν το κίνητρο για την δημιουργία των πρώτων σκίτσων του Mickey Mouse, ο οποίος εξελίχθηκε ταχύτατα σε «κινηματογραφικό αστέρα» σύμφωνα με τις εφημερίδες τις εποχής. Στο σημείο αυτό αξίζει να ειπωθεί αυτό που υποστηρίζει ο  Neal Gabler στο βιβλίο του, όπως αναφέρεται στον Καλλιαντέρη, ότι «ο χαρακτήρας του Mickey ήταν ουσιαστικά μια αντιγραφή του χαρακτήρα του Disney: αεικίνητος, αισιόδοξος και ακούραστος». Αυτή η ομοιότητα του Disney με τον Mickey είναι ολοφάνερη. Εκτός αυτού η φιγούρα του Mickey  είναι απολύτως συνδεδεμένη με τον Disney και την εταιρία. Ακόμα και οι καρτουνίστες της εταιρίας, βασίστηκαν στις κινήσεις του Walt για τον σχεδιασμό των κινήσεων του ποντικιού. Τέλος ο ίδιος ο Walt  δήλωνε δημόσια, σύμφωνα με τον Καλλιαντέρη, πως «αγαπούσε τον Mickey περισσότερο από οποιαδήποτε γυναίκα».

Παρά την μεγάλη επιτυχία και τα έσοδα που απέκτησε ο Mickey Mouse, τα αδέρφια Disney δεν μπορούσαν να αρκεστούν σε αυτό και οικονομικά δεν τους έφταναν ώστε να επιβιώσουν. Σύμφωνα με την Wasko (2020), προχώρησαν στην εμπορευματοποιηση του χαρακτήρα του Mickey και την δημιουργία διάφορων προϊόντα, με σκοπό να κερδίσουν περισσότερα χρήματα. Κάποιες φορές, όπως αναφέρει η Wasko (2020) η εμπορευματοποίηση γινόταν και παράνομα σε χώρες όπως είναι η Γερμανία, η Γαλλία, η Ιταλία, η Τσεχοσλοβακία και η Ισπανία. Στην αρχή, τα προίόντα περιορίζονταν μόνο σε κούκλες και παιχνίδια. Στην συνέχεια ο Mickey Mouse βρισκόταν σε ότι αντικείμενο μπορεί να φανταστεί κανείς όπως: ρολόγια τοίχου και χειρός, τα οποία έφτιαχνε η Ingersoll-Waterbury Company. Στη συνέχεια ο Mickey άρχισε να βρίσκεται παντού. Από το 1930  εμφανίστηκε σε βιβλία και comic από τη King Features Company, καθώς άρχισε να κυκλοφορεί και το “Mickey Mouse Magazine” (1930-1940). Παρόμοιες κυκλοφορίες που αναφέρει η Wasco(2020) είναι στην Ιταλία και στην Γαλλία με το “Le Journal”. Παράλληλα, άλλες κινήσεις διαφήμησης και εμπορευματοποίησης του Mickey σύμφωνα με την Wasco(2020), ήταν  η ίδρυση του “Mickey Mouse Club”, το οποίο οργάνωνε προβολή ταινιών για παιδιά σε διάφορα σημεία στην χώρα. Επίσης, μοίραζε φυλλάδια στα θέατρα όπου εξηγούσε το πως μπορεί να ανοίξει όποιος ενδιαφέρεται αντίστοιχα club στην χώρα του. Μέχρι το 1932 υπήρχαν εκατομύρια άνθρωποι ανά τον κόσμο, οι οποίοι ήταν μέλη των Mickey Mouse Clubs και διαφημίζαν, προωθούσαν και εμπορευματοποιούσαν τα cartoons του Disney. 
H Wasco (2020) αναφέρει ότι μετά την επιτυχία του Mickey Mouse, η εταιρεία προχώρησε στον σχεδιασμό του “Silly Symphonies”, μιας μικρού μήκους σειράς κινουμένων σχεδίων, στην οποία πειραματίζονταν με διάφορους ήχους, μουσικές και εικόνες για να δημιουργήσουν συναισθήματα και διαθέσεις. Έπειτα, η εταιρία προχώρησε και στην δημιουργία άλλων ηρώων εκτός από τον Mickey, οι οποίοι αποτελούσαν τους φίλους του όπως: η Minnie Mouse, ο Pluto, ο Goofy, η Clarabel Cow και ο Donald Duck. Η εταιρεία έφτασε το 1934 να προσλάβει 200  νέεους εργαζομένους, στις εγκαταστάσεις της, στο “Hyperion Avenue”. Πλέον η εταιρεία είχε ήδη αποδεδειγμένα γνωρίσει μεγάλλη επιτυχία (Wasco, 2020). 

Επίλογος

Αναμφίβολλα προκύπτει από τα παραπάνω ότι ο Walt Disney δημιούργησε πρότυπα στην διαμόρφωση των ιστοριών και του animation. Ωστόσο, δεν περιορίστηκε μόνο στο οπτικοακουστικό έργο αλλά επεκτάθηκε και στην εμπορευματοποίηση των ιστοριών και των ηρώων του. Χρησιμοποιώντας ως μασκότ τον Mickey Mouse, ένα εξανθρωπισμένο και ευδιάθετο ποντίκι, ευρέως γνωστό στον κόσμο. Ο Disney κατάφερε να είναι άρρηκτα συνδεδεμένο το animation με τον Mickey Mouse . Με αποτέλεσμα όταν θέλουμε να αναφερόμαστε στα κινούμενα σχέδια να χρησιμοποιούμε ως χαρακτηρισμό το «Mickey Mouse». Η επιρροή των ταινιών του στην διαμόρφωση των προτύπων και των ιδεών λαμβάνει χώρα και στις ιστορίες με τις πριγκίπισσες της Disney. Επηρεάζοντας τις απόψεις παιδιών και ενήλικων σε σχέση με το πως πρέπει να είναι μια κοπέλα ή ένα αγόρι προκειμένου να ευτυχήσει. Με αυτή την εργασία επιθυμούμε να σχολιάσουμε το πλεονέκτημα που μας δίνει η εποχή μας στο να εξετάσουμε και να καταρρίψουμε αυτά τα παρωχημένα πρότυπα δημιουργώντας καινούργια που συμπεριλαμβάνουν όλες τις κοινωνικές ομάδες. 










Βιβλιογραφία
Caroline, Anne, Julliard, Prevot, Julliard, Romain and Clayton, Susan. 2014. “Historical evidence for nature disconnection in a 70-year time series of Disney animated films” SAGE 1-9

Doster, Irene Virginia. 2002. “The Disney Dilemma: Modernized Fairy Tales or Modern Disaster?”. Senior Project, University of Tennessee-Knoxville.

Eidt, Stephanie. 2016. “Disney's Animated Animals : A Potential Source of Opinions and Knowledge”. PhD, Malony University.

Hannon, J. Carole. 1997. “Aging with Disney: Depiction of Gender and Age in Seven Disney Animated Fairy Tales”. PhD, University of Oklahoma.

Heatwole, Alexandra. “Disney Girlhood: Princess Generations and Once Upon a Time”. University of Sydney.

Hefner, Veronica, Firchau Rachel-Jane, Norton Katie, Shevel Gabriella. 2017. “Happily Ever After? A Content Analysis of Romantic Ideals in Disney Princess Films”. Communication Studies 68, No. 5: 511-533.

Hurley L. Dorothy. 2005. “Seeing White: Children of Color and the Disney Fairy Tale Princess”. Journal of Negro Education 74, No. 3: 221-232.  

Krasniewicz, Louise. 2010. Walt Disney A Biography. Santa Barbara, California: Greenwood Biographies.
https://journals.sagepub.com/doi/abs/10.1177/0963662513519042

Kunkle, N. Delaney. 2019. “Tales as Old as Time: The Progression of Classic Story Themes from Fairy Tales to Disney Films”. Southeasten University. ( Μεσα στο κειμενο: Kunkle 2019, pages)

Wasko, Janet. 2008.” Challenging Disney Myths”. E-Compos, June,2008.
www.compos.com.br/e-compos.

Wasko, Janet. 2020. Understanding Disney: The Manufacture of Fantasy. Cambridge: Polity Press.

Καλλιαντέρης, Κώστας. 2018. “Disney: Όταν τα παραμύθια πήραν εικόνα και ζωντάνεψαν”. Δημοσίευση Οκτώβριος 2018 στο pagenews.gr
https://www.pagenews.gr/2018/10/16/paidi/disney-otan-ta-paramythia-piran-eikona-kai-zontanepsan/

